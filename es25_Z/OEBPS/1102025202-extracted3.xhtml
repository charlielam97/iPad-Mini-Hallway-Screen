<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: Mars</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025202-split3.xhtml#pcitationsource1">^ <span id="pcitation1"></span><strong>***w23 maj s. 8-9 Hur besvarar Jehova våra böner?***</strong></a><br /><strong><sup>4</sup></strong> Bibeln berättar om många tillfällen då Jehova svarade på böner. Kan du komma på något exempel? Du kanske kommer att tänka på kung David. Han hade många mäktiga fiender under sitt liv, och han vände sig ofta till Jehova för att få hjälp. Vid ett tillfälle bad han: ”Jehova, hör min bön, lyssna till min vädjan om hjälp. Svara mig, för du är trofast och rättfärdig.” (Ps. 143:1) Jehova svarade på Davids bön och befriade honom. (1 Sam. 19:10, 18–20; 2 Sam. 5:17–25) Det var därför David sa: ”Jehova är nära alla som vänder sig till honom.” Vi kan känna oss precis lika trygga som David. (Ps. 145:18)</p>
</div>
<div class="extPubRef"><p><a href="1102025202-split3.xhtml#pcitationsource2">^ <span id="pcitation2"></span><strong>***w23 maj s. 9-10 Hur besvarar Jehova våra böner?***</strong></a><br /><strong><sup>7</sup></strong> Ibland kan vi behöva tänka om när det gäller vad vi ber om. Vi kanske har fått en tydligare bild av vad som är Jehovas vilja. Martin Pötzinger är ett bra exempel på det. Han var ganska nygift när han hamnade i ett nazistiskt koncentrationsläger. Först bad han till Jehova att han skulle bli frisläppt, så att han skulle kunna ta hand om sin fru och fortsätta gå i tjänsten. Men när han efter två veckor inte såg något tecken på att Jehova tänkte göra det började han i stället be: ”Jehova, visa mig vad du vill att jag ska göra.” Sedan började han tänka på vad de andra bröderna i koncentrationslägret gick igenom. De var väldigt oroliga för sina familjer. Då bad han: ”Jehova, tack för mitt nya uppdrag. Hjälp mig att stärka och uppmuntra mina bröder.” Och det var precis det han gjorde de nio år som han satt i koncentrationsläger.</p><p><strong><sup>8</sup></strong> Det finns en annan viktig faktor som vi behöver tänka på: Jehova har en avsikt, och han har bestämt exakt när han ska genomföra den. Han ska en gång för alla ta bort alla problem som orsakar så mycket sorg i dag, till exempel naturkatastrofer, sjukdom och död. Jehova kommer att göra det med hjälp av sitt rike. (Dan. 2:44; Upp. 21:3, 4) Men fram till dess tillåter Jehova att Satan styr den här världen. (Joh. 12:31; Upp. 12:9) Om Jehova skulle lösa mänsklighetens problem redan nu kunde det ju verka som att Satan lyckas ganska bra med att styra. Vi måste alltså vänta på att Jehova ska uppfylla sina löften. Men det betyder inte att han inte gör något alls för oss. Vi ska gå igenom några sätt som Jehova hjälper oss på.</p>
</div>
</div>
</div>
</body>
</html>
