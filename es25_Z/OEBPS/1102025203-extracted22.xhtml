<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: April</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025203-split22.xhtml#pcitationsource1">^ <span id="pcitation1"></span><strong>***w23 september s. 27-28 Vad kan vi lära oss av Petrus två brev?***</strong></a><br /><strong><sup>6</sup></strong> Petrus uppmanar oss att alltid ha Jehovas dag i tankarna. <strong>(Läs 2 Petrus 3:11, 12.)</strong> Hur kan vi ha det? Det är bra att varje dag försöka tänka på hur fantastiskt livet i den nya världen kommer att bli. Försök se dig själv ta ett djupt andetag med riktigt frisk luft, äta god och nyttig mat, välkomna tillbaka nära och kära i uppståndelsen och undervisa dem som har levt för länge sedan om hur förutsägelserna i Bibeln gått i uppfyllelse. Det här kommer att hjälpa dig att fortsätta vänta och att inte glömma bort vilken tid vi lever i. När vi har en klar bild av hur vår framtid ser ut kommer vi inte att bli vilseledda och börja ”vackla i tron”. (2 Petr. 3:17)</p><p><strong>VAR INTE RÄDD FÖR VAD ANDRA TYCKER OCH TÄNKER</strong></p><p><strong><sup>7</sup></strong> Eftersom vi vet att Jehovas dag är nära vill vi göra allt vi kan för att berätta om de goda nyheterna för andra. Men ibland kanske vi drar oss för att göra det. Vi kanske är rädda för vad andra ska tycka och tänka. Det var ju det som hände Petrus. Samma natt som Jesus ställdes inför rätta var Petrus rädd för att säga att han var en av hans lärjungar, och han förnekade till och med att han kände Jesus. (Matt. 26:69–75) Ändå kunde just han längre fram med övertygelse säga: ”Låt er inte skrämmas av det som skrämmer dem, och var inte heller oroliga.” (1 Petr. 3:14) Hans ord försäkrar oss om att vi också kan övervinna människofruktan.</p><p><strong><sup>8</sup></strong> Vad kan hjälpa dig att inte vara rädd för vad andra ska tycka och tänka? Petrus säger: ”Erkänn i era hjärtan att Kristus är Herre och helig.” <strong>(Läs 1 Petrus 3:15.)</strong> Du kan påminna dig om att Jesus är kung och att han är oerhört mäktig. Känner du dig nervös eller rädd när det dyker upp en möjlighet att vittna? Gör dig då en bild av Jesus som kung i himlen, omgiven av miljontals änglar. Tänk på att han har fått ”all myndighet, både i himlen och på jorden”, och att han är med oss ”alla dagar ända till slutet för världsordningen”. (Matt. 28:18–20) Petrus uppmanar oss att alltid vara beredda att berätta för andra om vad vi tror på. Skulle du vilja vittna på jobbet, i skolan eller i något annat sammanhang? Tänk då i förväg igenom när det skulle passa att göra det, och förbered vad du skulle kunna säga. Be om mod och lita på att Jehova kommer att hjälpa dig att övervinna människofruktan. (Apg. 4:29)</p>
</div>
</div>
</div>
</body>
</html>
