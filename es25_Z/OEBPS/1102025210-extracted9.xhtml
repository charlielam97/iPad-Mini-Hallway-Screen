<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: November</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025210-split9.xhtml#pcitationsource1">^ <span id="pcitation1"></span><strong>***w23 augusti s. 2 Ha Daniel som förebild***</strong></a><br /><strong><sup>2</sup></strong> Jehova älskade Daniel, inte för att han såg bra ut eller för hans höga sociala status, utan för att han gjorde bra val och var en sådan fin person. Daniel kanske bara var tonåring eller strax över 20 när Jehova nämnde honom tillsammans Noa och Job, som hade tjänat honom under många år. Jehova tyckte alltså att Daniel var i klass med dem! (1 Mos. 5:32; 6:9, 10; Job 42:16, 17; <strong>läs Hesekiel 14:14</strong>.) Och Jehova fortsatte att älska Daniel under hela hans långa och händelserika liv. (Dan. 10:11, 19)</p>
</div>
<div class="extPubRef"><p><a href="1102025210-split9.xhtml#pcitationsource2">^ <span id="pcitation2"></span><strong>***w23 augusti s. 4-5 Ha Daniel som förebild***</strong></a><br /><strong><sup>8</sup></strong> Vad behöver vi göra för att bli modiga? Våra föräldrar kan uppmuntra oss att vara modiga, men mod är inget vi kan ärva av dem. Att bli modig är något man måste lära sig. Om du vill lära dig något nytt kan du titta på någon som är duktig på det du vill lära dig och sedan försöka göra likadant. Så vad har vi lärt oss om mod av Daniel? Vi behöver sätta oss in i Guds ord ordentligt, precis som han gjorde. Vi behöver bli nära vänner med Jehova genom att ofta prata med honom i bön och berätta exakt hur vi känner det. Och vi behöver lita på honom och vara helt säkra på att han kommer att finnas där för oss. Då kommer vi att kunna vara modiga när vår tro sätts på prov.</p><p><strong><sup>9</sup></strong> Det är bra för oss på många sätt att vara modiga. Tänk på vad Ben var med om. Han gick på en skola i Tyskland där alla trodde på evolutionen och att Bibelns skapelseberättelse bara var en myt. En gång fick han möjlighet att förklara inför hela klassen varför han inte trodde att livet hade kommit till av sig självt. Han var modig och berättade om sin tro. Hur gick det? ”Läraren lyssnade verkligen”, säger Ben, ”och han gjorde kopior av materialet med de argument jag hade använt och delade ut det till de andra i klassen.” Hur reagerade hans klasskompisar? ”Många av dem lyssnade på mig”, säger Ben, ”och de sa att de respekterade mig och det jag trodde på.” Det som Ben var med om visar att de som är modiga ofta blir respekterade av andra. Det kan också dra andra till Jehova. Vi har verkligen många goda skäl att vara modiga.</p>
</div>
</div>
</div>
</body>
</html>
