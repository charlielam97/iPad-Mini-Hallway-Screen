<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: Juni</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025205-split6.xhtml#pcitationsource1">^ <span id="pcitation1"></span><strong>***w24 mars s. 20 Håll dig borta från mörkret – var kvar i ljuset***</strong></a><br /><strong><sup>2</sup></strong> Nästan tio år tidigare hade Paulus varit en hel del i Efesos och predikat och undervisat. (Apg. 19:1, 8–10; 20:20, 21) Han hade lärt känna bröderna och systrarna där och älskade dem väldigt mycket, och därför ville han hjälpa dem att fortsätta hålla sig nära Jehova. I brevet till dem skrev han bland annat om mörker och ljus. Varför gjorde han det? Och vad kan vi som lever i dag lära oss av det han skrev? Det ska vi få svar på i den här artikeln.</p>
</div>
<div class="extPubRef"><p><a href="1102025205-split6.xhtml#pcitationsource2">^ <span id="pcitation2"></span><strong>***w24 mars s. 21 Håll dig borta från mörkret – var kvar i ljuset***</strong></a><br /><strong><sup>4</sup> <em>Religiöst mörker.</em></strong> Innan bröderna och systrarna i Efesos blev kristna hade de varit vidskepliga och trott på falska religiösa läror. I Efesos låg det berömda Artemistemplet. Det räknades som ett av antikens sju underverk och var ett centrum för avgudadyrkan. Och många tjänade pengar på att tillverka och sälja miniatyrer av det. (Apg. 19:23–27) Dessutom var det många i staden som höll på med magi. (Apg. 19:19)</p><p><strong><sup>5</sup> <em>Moraliskt mörker.</em></strong> Efesos invånare var kända för att leva omoraliskt och bete sig skamlöst. Och i samband med teaterföreställningar och religiösa högtider i staden var det vanligt med grovt och oanständigt språk. (Ef. 5:3) Paulus skrev att många där hade ”förlorat all moralisk känsla” och använde då ett uttryck som ordagrant betyder ”upphört att känna smärta”. (Ef. 4:17–19) Eftersom de inte visste vad som var rätt och fel fick de inte dåligt samvete för det de gjorde och kände inget ansvar inför Jehova. Paulus sa därför att de var ”i mentalt mörker och utestängda från det liv som kommer från Gud”.</p><p><strong><sup>6</sup></strong> De kristna i Efesos hade tagit sig ut ur det här mörkret. Det var därför Paulus skrev: ”Nu är ni i ljus, eftersom ni tillhör Herren.” (Ef. 5:8) Guds ord hade blivit som ett ljus som vägledde dem. (Ps. 119:105) Och därför hade de slutat med falska religiösa traditioner och lämnat sin omoraliska livsstil. Nu försökte de efterlikna Jehova och gjorde sitt bästa för att tillbe honom och göra honom glad. (Ef. 5:1)</p>
</div>
</div>
</div>
</body>
</html>
