<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: Februari</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025201-split10.xhtml#pcitationsource1">^ <span id="pcitation1"></span><strong>***w23 juli s. 15-16 Var ”fasta och orubbliga”***</strong></a><br /><strong><sup>6</sup> <em>Vi är noga med att följa Jehovas höga moralnormer.</em></strong> (Hebr. 13:4) Aposteln Paulus uttrycker sig starkt när han säger att vi ska ”döda” våra fysiska impulser som har med orätta begär att göra. Det kan betyda att vi måste göra något drastiskt för att bli av med dem. Vi vill varken titta på eller göra något som skulle kunna leda till sexuell omoral. (Kol. 3:5; Job 31:1) Och när vi frestas att göra något som är fel slår vi bort de tankarna direkt. Vi undviker allt som skulle kunna förstöra vår vänskap med Jehova.</p><p><strong><sup>7</sup></strong> Jehova förväntar att vi ska lyda honom helhjärtat. (Rom. 6:17) Hans vägledning är alltid till vårt bästa, och hans lagar är aldrig förhandlingsbara. (Jes. 48:17, 18; 1 Kor. 6:9, 10) Vi försöker göra Jehova glad och ha samma inställning som psalmisten som sa: ”Jag har bestämt mig för att lyda dina förordningar vid alla tillfällen, så länge jag lever.” (Ps. 119:112) Men djävulen försöker bryta ner vår beslutsamhet. Vilka metoder använder han?</p><p><strong>HUR FÖRSÖKER DJÄVULEN BRYTA NER VÅR BESLUTSAMHET?</strong></p><p><strong><sup>8</sup> <em>Förföljelse.</em></strong> Djävulen använder både fysiskt våld och känslomässig press för att bryta ner vår beslutsamhet. Han vill sluka oss och förstöra vår relation till Jehova. (1 Petr. 5:8) De kristna under det första århundradet blev hotade, misshandlade och dödade för att de ville stå upp för Jehova. (Apg. 5:27, 28, 40; 7:54–60) Satan använder samma metoder i dag. Det är helt uppenbart när vi tänker på den brutala behandling som våra bröder och systrar i Ryssland och i andra länder utsätts för. Många av våra vänner motarbetas också på andra sätt.</p><p><strong><sup>9</sup> <em>Sluga påtryckningar.</em></strong> Satan använder inte bara frontalangrepp, utan också ”listiga angrepp”. (Ef. 6:11) Det fick en broder som heter Bob vara med om. Han blev inlagd på sjukhus för en stor operation. Han informerade läkarna om att han inte ville ta emot blod under några som helst omständigheter. Kirurgen sa att han skulle respektera Bobs beslut. Men kvällen före operationen kom narkosläkaren förbi Bob när hans familj hade gått hem. Han sa till Bob att de förmodligen inte skulle behöva ge blod men att det skulle finnas till hands för säkerhets skull. Han kanske tänkte att Bob skulle ändra sig när hans familj inte var där. Men Bob stod på sig och var tydlig med att han på inga villkor ville ha blod.</p>
</div>
</div>
</div>
</body>
</html>
