<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: November</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025210-split14.xhtml#pcitationsource1">^ <span id="pcitation1"></span><strong>***w23 juli s. 23-24 Var resonlig som Jehova***</strong></a><br /><strong><sup>13</sup></strong> När vi är resonliga blir det lättare att respektera andras åsikter. En del systrar brukar till exempel sminka sig, och andra gör inte det. En del vänner dricker alkohol i måttliga mängder, och andra väljer att låta bli. Och alla vill vi vara så friska som det bara går, men vi väljer olika sätt att ta hand om vår hälsa. Om vi känner så starkt för våra egna åsikter att vi försöker övertyga andra att tycka likadant skulle det kunna skada andra andligen och förstöra sammanhållningen. Det är något vi aldrig skulle vilja göra. (<strong>Läs 1 Korinthierna 8:9</strong>; 10:23, 24) Vi ska se på två områden där principerna i Bibeln kan hjälpa oss att vara balanserade och bevara friden.</p><p><strong><sup>14</sup> <em>Kläder och frisyrer.</em></strong> Jehova har inte gett oss strikta regler för hur vi ska klä oss, utan han har gett oss principer som vi kan utgå från. Vi vill klä oss på ett sätt som passar när man är kristen. Vi vill vara resonliga och ha gott omdöme. (1 Tim. 2:9, 10; 1 Petr. 3:3) Därför klär vi oss inte på ett sätt som drar onödig uppmärksamhet till oss själva. När de äldste följer principerna i Bibeln ställer de inte upp egna regler för kläder och frisyrer. De äldste i en församling ville hjälpa några unga bröder som hade skaffat en trendig frisyr som visserligen var kort men såg väldigt slarvig ut. Hur skulle de kunna ta upp det med dem utan att ställa upp en regel? Kretstillsyningsmannen gav dem rådet att säga så här: ”Om ni står på podiet och vännerna tänker mer på hur ni ser ut än på vad ni säger så är det något som inte stämmer.” Den här enkla förklaringen löste saken utan att de behövde ställa upp en regel.</p>
</div>
</div>
</div>
</body>
</html>
