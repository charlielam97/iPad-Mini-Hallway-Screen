<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: December</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025211-split23.xhtml#pcitationsource1">^ <span id="pcitation1"></span><strong>***w23 oktober s. 20 Upptäck Bibelns alla dimensioner***</strong></a><br /><strong><sup>7</sup></strong> Jehova berättade för de första människorna vad hans avsikt var. Han sa: ”Skaffa barn och bli många, befolka hela jorden och lägg den under er, och härska över ... alla djur ... på jorden.” (1 Mos. 1:28) När Adam och Eva gjorde uppror och syndade drabbade det hela mänskligheten. Men Jehovas avsikt ändrades inte. Han tog bara en annan väg. Han bestämde på en gång att han skulle upprätta ett rike i himlen som skulle genomföra det han hade tänkt med jorden och människorna. <strong>(Läs Matteus 25:34.)</strong> När tiden var inne skickade han sin älskade son till jorden för att berätta för människor om det här riket och för att ge sitt liv för att köpa oss fria från synd och död. Sedan uppväckte han Jesus till liv i himlen, där han skulle bli kung i Guds rike. Men det finns mycket mer man kan ta reda på om Guds avsikt.</p><p><strong><sup>8</sup></strong> Huvudtemat i Bibeln är att Jehovas namn kommer att bli upphöjt när han genomför sin avsikt med jorden. Och det kommer han att göra genom sitt rike, där Jesus är kung. Jehova har lovat att allt ska bli som han har sagt; hans avsikt kan inte ändras. (Jes. 46:10, 11, fotnoter; Hebr. 6:17, 18) Så småningom kommer jorden att bli ett underbart paradis, precis som han lovade de första människorna. Då kommer människor att vara fullkomliga och göra det som är rätt och kunna ”glädjas över livet för evigt”. (Ps. 22:26, fotnot) Men hans avsikt inbegriper mer än så. Han vill att alla i himlen och på jorden ska vara förenade som en enda stor familj. <strong>(Läs Efesierna 1:8–11.)</strong> Och så kommer det att bli – alla i hela universum kommer att underordna sig honom. Visst är det fascinerande hur Jehova ser till att hans avsikt blir verklighet?</p>
</div>
</div>
</div>
</body>
</html>
