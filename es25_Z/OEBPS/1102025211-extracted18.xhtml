<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: December</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025211-split18.xhtml#pcitationsource1">^ <span id="pcitation1"></span><strong>***w23 augusti s. 5-6 Ha Daniel som förebild***</strong></a><br /><strong><sup>10</sup></strong> Det hebreiska ord som ofta översätts med ”lojalitet” eller ”lojal kärlek” i Bibeln förmedlar tanken på en varm och djup kärlek. Det brukar användas för att beskriva hur mycket Jehova älskar dem som tjänar honom. Samma ord används också för att beskriva den kärlek som de som tjänar Jehova visar varandra. (2 Sam. 9:6, 7) Vår lojalitet kan bli starkare med tiden. Vi ska se hur det blev så för Daniel.</p><p><strong><sup>11</sup></strong> Daniel behövde många gånger under sitt liv visa att han var lojal mot Jehova. Men en av de största provsättningarna kom när han var i 90-årsåldern. Då hade mederna och perserna intagit Babylon, och Dareios var kung. Medlemmar av hovet tyckte inte alls om Daniel och respekterade inte hans Gud. Så de gjorde upp en plan för att döda Daniel. De fick kungen att utfärda en lag som skulle visa om Daniel var lojal mot Gud eller mot kungen. Det enda han behövde göra för att visa sin lojalitet mot kungen och smälta in bland alla andra var att låta bli att be till Jehova under 30 dagar. Men Daniel vägrade att gå med på det, och därför kastades han i lejongropen. (Dan. 6:12–15, 20–22) Men Jehova belönade Daniel för att han var lojal och räddade honom från lejonen. Hur kan vi fortsätta att vara lojala mot Jehova precis som Daniel?</p><p><strong><sup>12</sup></strong> Som vi redan nämnt bygger lojalitet på stark kärlek. Daniel kunde vara lojal mot Jehova därför att han älskade honom väldigt mycket. Och han gjorde säkert det för att han ofta tänkte på Jehovas egenskaper och på hur han hade visat dem. (Dan. 9:4) Daniel tänkte också på allt gott som Jehova hade gjort för honom och hans folk och kände tacksamhet för det. (Dan. 2:20–23; 9:15, 16)</p>
</div>
</div>
</div>
</body>
</html>
