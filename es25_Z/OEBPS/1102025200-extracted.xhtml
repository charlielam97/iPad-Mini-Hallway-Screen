<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: Januari</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025200.xhtml#pcitationsource1">^ <span id="pcitation1"></span><strong>***w23 april s. 5-6 Vad kan vi lära oss av Jesus underverk?***</strong></a><br /><strong><sup>13</sup> Läs Lukas 7:11–15.</strong> Tänk på något som hände ungefär ett och ett halvt år efter underverket i Kana. Jesus har precis kommit till Nain, en stad i Galileen som ligger i närheten av Sunem. Det var där som profeten Elisa ungefär 900 år tidigare hade uppväckt en kvinnas son. (2 Kung. 4:32–37) Jesus närmar sig stadsporten, och då möts han av en grupp människor som är på väg att begrava en ung man. Och det som är extra sorgligt i den här situationen är att det är sonen till en änka och att det är hennes enda barn. Men hon är inte ensam. Det är många från staden som delar sorgen med henne. Jesus stannar dem och gör något helt otroligt. Han ger livet tillbaka till hennes son! I evangelierna berättas det om tre olika tillfällen när Jesus uppväckte någon, och det här är det första.</p><p><strong><sup>14</sup></strong> Det finns några intressanta detaljer i berättelsen i Lukas, kapitel 7. Tänkte du på att Jesus först ”fick se henne” och att han sedan ”kände ... starkt för henne”? (Vers 13) Han påverkades alltså av det han såg, kanske av att hon gick och grät framför båren där hennes son låg. Och när Jesus fick se det blev han verkligen berörd. Men han <strong><em>kände</em></strong> inte bara för henne. Han <strong><em>visade</em></strong> också sin medkänsla. Han gick fram och pratade med henne, och man kan tänka sig att han hade en varm ton i rösten när han sa: ”Gråt inte mer.” Sedan gjorde han också någonting. Han gav livet tillbaka till hennes son och ”överlämnade honom” till henne. (Vers 14, 15)</p><p><strong><sup>15</sup></strong> Vad kan vi lära oss av det här underverket? Vi vill visa medkänsla med dem som sörjer. Vi kan såklart inte uppväcka döda, som Jesus kunde. Men det vi kan göra är att lägga märke till hur de som sörjer har det. Sedan vill vi också visa vår medkänsla genom att säga och göra sådant som kan hjälpa och trösta dem. (Ords. 17:17; 2 Kor. 1:3, 4; 1 Petr. 3:8) Även små saker kan betyda väldigt mycket.</p>
</div>
</div>
</div>
</body>
</html>
