<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: September</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025208-split11.xhtml#pcitationsource1">^ <span id="pcitation1"></span><strong>***w23 juli s. 6-7 Är du redo för den stora prövningen?***</strong></a><br /><strong><sup>14</sup></strong> Vi kan också visa kärlek mot våra bröder och systrar genom att vara deras vänner och umgås med dem. Och då kommer de troligen att älska oss tillbaka. (2 Kor. 6:11–13) Det fick Anna och hennes man vara med om. De hade precis kommit till sitt nya missionärsdistrikt i Västafrika när covid-19-pandemin slog till. Det gjorde att de inte kunde träffa vännerna i församlingen fysiskt. Så hur kunde de visa kärlek? De ringde videosamtal för att hålla kontakten med dem och för att berätta hur mycket de längtade efter att få lära känna dem bättre. Vännerna uppskattade det här otroligt mycket, och de började ringa och skriva tillbaka till dem. Varför gjorde missionärsparet den här ansträngningen? Anna berättar: ”Jag och min familj har själva fått uppleva hur andra har visat oss kärlek i med- och motgång. Det är något jag aldrig glömmer, och det motiverar mig att visa kärlek.”</p><p><strong><sup>15</sup></strong> Vi tillhör församlingar som består av bröder och systrar med väldigt skiftande bakgrund och personlighet. Vi kan stärka vår kärlek till alla i församlingen om vi koncentrerar oss på deras fina egenskaper. En syster på Nya Zeeland som heter Vanessa hade lite svårt för en del i sin församling, men hon bestämde sig för att inte försöka undvika dem hon irriterade sig på, utan umgås mer med dem. Det gjorde att hon såg vad det var Jehova älskade hos dem. Hon berättar: ”Nu när min man har blivit kretstillsyningsman så träffar vi hela tiden bröder och systrar med väldigt olika personligheter, och jag tycker att det går lättare nu att hantera det. Nu älskar jag variationen, och det gör ju tydligen Jehova också eftersom han har dragit oss alla till sig fast vi är så olika.” När vi lär oss att se andra som Jehova ser dem blir det lättare att visa att vi älskar dem. (2 Kor. 8:24)</p><p><strong><sup>16</sup></strong> Under den stora prövningen kommer det verkligen att vara viktigt med kärlek. Hur kommer Jehova att skydda oss när allt sätter i gång? Vi kan få en ledtråd till det om vi tänker på vilken anvisning Jehovas folk hade fått innan staden Babylon intogs: ”Mitt folk, gå in i era innersta kamrar och stäng dörrarna efter er. Göm er för ett ögonblick, till dess vreden har dragit förbi.” (Jes. 26:20) Vi kanske också måste följa den anvisningen under den stora prövningen. Våra ”innersta kamrar” kan ha med våra församlingar att göra. Jehova kommer att skydda oss om vi håller oss nära församlingen. Så vi måste redan nu anstränga oss för att inte bara tolerera våra bröder och systrar, utan älska dem. Vårt liv kan hänga på det!</p>
</div>
</div>
</div>
</body>
</html>
