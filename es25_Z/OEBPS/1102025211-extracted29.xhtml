<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: December</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025211-split29.xhtml#pcitationsource1">^ <span id="pcitation1"></span><strong>***w23 december s. 12-13 Ditt hopp kommer att bli verklighet***</strong></a><br /><strong><sup>16</sup></strong> För att förstå vad Paulus menade måste vi komma ihåg att hoppet är någonting som kan bli starkare med tiden. Vad tänkte du första gången du fick höra talas om hoppet i Bibeln? Tyckte du att det lät för bra för att vara sant? Det är många som känner så när de får veta att vi kan få leva för evigt i ett paradis på jorden. Men ju mer du lärde dig om Jehova och Bibelns löften, desto mer övertygad blev du om att det här hoppet kommer att bli verklighet.</p><p><strong><sup>17</sup></strong> Efter ditt dop fortsatte du att göra andliga framsteg, och ditt hopp blev starkare. (Hebr. 5:13–6:1) Du har säkert fått uppleva det som står i Romarna 5:2–4. Du har gått igenom olika svåra saker men hållit ut, och Jehova har visat att han älskar och godkänner dig. Och eftersom du vet att han gör det är du också övertygad om att han ska ge dig allt han har lovat. Du har säkert märkt att ditt hopp har blivit starkare. Det är mer verkligt och mer levande, och dessutom påverkar det dig mer. Det påverkar faktiskt hela ditt liv: hur du behandlar din familj, vilka beslut du tar och hur du använder din tid.</p><p><strong><sup>18</sup></strong> När Paulus har sagt att det godkända tillståndet leder till hopp säger han något intressant: ”Hoppet gör oss inte besvikna, för våra hjärtan har blivit fyllda av Guds kärlek genom den heliga anden som han har gett oss.” (Rom. 5:5) Det här är som en försäkran från Jehova. Du kan vara säker på att det här hoppet inte kommer att göra dig besviken – det kommer att bli verklighet.</p><p><strong><sup>19</sup></strong> Tänk på hur det var för Abraham. Jehova gav honom ett löfte och visade att han godkände honom och såg honom som sin vän. Bibeln säger: ”Det var efter att Abraham hade visat tålamod som han fick detta löfte.” (Hebr. 6:15; 11:9, 18; Rom. 4:20–22) Och Abraham blev verkligen inte besviken! Det kommer inte du heller att bli. Jehova kommer att ge dig allt han lovat, eftersom du är lojal mot honom. Ditt hopp är verkligt. Det ger dig många orsaker till glädje, och du kommer absolut inte att bli besviken. (Rom. 12:12) Paulus skrev: ”Jag ber att den Gud som ger hopp ska uppfylla er med glädje och frid, eftersom ni litar på honom, så att ert hopp kan överflöda med hjälp av den heliga andens kraft.” (Rom. 15:13)</p>
</div>
</div>
</div>
</body>
</html>
