<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: Februari</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025201-split12.xhtml#pcitationsource1">^ <span id="pcitation1"></span><strong>***w24 mars s. 18-19 Du kan fortsätta tjäna Jehova trots besvikelser***</strong></a><br /><strong><sup>13</sup> <em>Bibliskt exempel.</em></strong> Natten innan Jesus avrättades gjorde Petrus flera misstag som ledde fram till hans livs största misstag. Först var han väldigt självsäker och skröt om att han minsann skulle vara trogen även om alla de andra apostlarna övergav Jesus. (Mark. 14:27–29) Sedan när de var i Getsemane trädgård misslyckades han med att hålla sig vaken. (Mark. 14:32, 37–41) Och när en mobb kom för att gripa Jesus så övergav Petrus honom. (Mark. 14:50) Till slut förnekade han Jesus tre gånger. Han svor till och med en ed på att han inte kände honom. (Mark. 14:66–71) Hur kände Petrus när han insåg att han faktiskt hade begått en allvarlig synd? Han bröt ihop och började gråta. Han kände sig förmodligen helt förstörd av skuldkänslor. (Mark. 14:72) Och man kan bara tänka sig vilken ångest han måste haft några timmar senare när hans vän Jesus blev avrättad. Han måste ha känt sig helt värdelös.</p><p><strong><sup>14</sup></strong> Det fanns flera skäl till att Petrus kunde fortsätta tjäna Jehova. Han isolerade sig inte, utan sökte upp de andra lärjungarna, som säkert tröstade honom. (Luk. 24:33) När Jesus hade uppstått så visade han sig för Petrus, men inte för att påminna honom om hans misstag, utan förmodligen för att uppmuntra honom. (Luk. 24:34; 1 Kor. 15:5) Och senare sa Jesus att Petrus skulle få ännu större ansvar. (Joh. 21:15–17) Petrus visste att det han hade gjort var allvarligt. Men han gav inte upp, utan fortsatte göra det som var rätt. Hur kunde han göra det? Jo, han var övertygad om att Jesus fortfarande älskade honom, och han fick stöd och hjälp av de andra lärjungarna. Vad kan vi lära oss av Petrus exempel?</p><p><strong><sup>15</sup> <em>Lärdomen.</em></strong> Jehova vill att vi ska vara övertygade om att han älskar och förlåter oss. <strong>(Läs Psalm 86:5; Romarna 8:38, 39.)</strong> När vi har syndat så får vi skuldkänslor. Det är normalt och till och med bra. Men vi får aldrig tro att Jehova har slutat älska oss eller inte kan förlåta oss. I stället måste vi söka hjälp på en gång. Robert, som nämndes tidigare, säger: ”Jag syndade för att jag var självsäker och trodde att jag kunde stå emot när jag blev lockad att göra sådant som är fel.” Han förstod att han behövde prata med de äldste. Han berättar: ”När jag väl gjorde det hjälpte de mig direkt att känna att Jehova älskade mig. De gav aldrig upp hoppet om mig. Och de hjälpte mig att förstå att Jehova inte heller hade gett upp hoppet om mig.” Om vi har gjort något allvarligt fel, men ångrar oss, söker hjälp hos de äldste och gör allt vi kan för att inte upprepa misstaget, så kan vi vara helt övertygade om att Jehova älskar oss och förlåter oss. (1 Joh. 1:8, 9) Att vi är övertygade om det här kommer att få oss att inte ge upp och sluta tjäna Jehova när vi har gjort något fel.</p>
</div>
</div>
</div>
</body>
</html>
