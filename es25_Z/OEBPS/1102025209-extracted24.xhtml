<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: Oktober</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025209-split24.xhtml#pcitationsource1">^ <span id="pcitation1"></span><strong>***w23 november s. 11-12 Vi fortsätter att älska varandra***</strong></a><br /><strong><sup>13</sup></strong> Ett sätt att ta reda på hur mycket vi älskar våra bröder och systrar är att fundera på hur vi reagerar i olika situationer. (2 Kor. 8:8) Petrus nämner en situation när kärleken är viktig: ”Framför allt ska ni älska varandra innerligt, eftersom kärleken täcker över många synder.” (1 Petr. 4:8) Så när våra bröder och systrar gör misstag och sårar oss kan vi få veta hur stark vår kärlek till dem är.</p><p><strong><sup>14</sup></strong> Vi kan titta lite närmare på det Petrus skrev. I den första delen av vers 8 sägs det att vi ska älska våra bröder och systrar innerligt. Det ord som Petrus använder för ”innerligt” betyder ordagrant ”utsträckt”. I den andra delen av versen beskrivs det hur den här kärleken påverkar oss. Den täcker över våra bröders och systrars synder. Vi kan ta ett exempel. Man kan ta en duk och sträcka ut den över ett bord för att täcka över alla repor på det. På samma sätt kan kärleken sträckas ut för att täcka över synder. Om vi älskar varandra innerligt vill vi gärna förlåta varandra – inte bara en eller två gånger, utan många gånger.</p><p><strong><sup>15</sup></strong> Vi ska älska våra bröder och systrar så mycket att vi förlåter dem när de gör misstag eller sårar oss, även om det kan kännas jobbigt. <strong>(Läs Kolosserna 3:13.)</strong> När vi förlåter andra visar vi att vår kärlek är stark och att vi vill göra det Jehova förväntar av oss. Vad är det mer som kan hjälpa oss att förlåta andra och inte bli upprörda när de gör misstag?</p>
</div>
</div>
</div>
</body>
</html>
