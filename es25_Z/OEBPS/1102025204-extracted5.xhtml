<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: Maj</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025204-split5.xhtml#pcitationsource1">^ <span id="pcitation1"></span><strong>***w23 juni s. 5-6 Vad kan ni äldste lära er av Gideon?***</strong></a><br /><strong><sup>12</sup> <em>Ha rätt syn på förändringar.</em></strong> Tänk på den där gången när Jehova sa åt Gideon att minska sin armé. Då ville han att han skulle minska den med mer än 99 procent! (Dom. 7:8) Gideon kan ha tänkt: ”Är det verkligen nödvändigt? Kommer det ens att fungera?” Men Gideon lydde. Äldstebröder efterliknar Gideon när de är snabba att genomföra förändringar som kommer från organisationen. <strong>(Läs Hebréerna 13:17.)</strong> År 2014 gav den styrande kretsen nya anvisningar om hur byggandet av Rikets salar och sammankomsthallar skulle finansieras. (2 Kor. 8:12–14) Tidigare kunde församlingar låna pengar från organisationen för att bygga sin egen Rikets sal och sedan betala tillbaka pengarna. Men nu skulle organisationen i stället använda bidragen från alla församlingar i hela världen för att bygga Rikets salar och sammankomsthallar där det behövdes, oavsett hur mycket den egna församlingen kunde bidra med. När José fick höra om den här förändringen tvivlade han starkt på att den skulle fungera. Han tänkte: ”Det kommer inte att byggas en enda Rikets sal. Det är inte så här vi gör i vår del av världen.” Vad hjälpte honom att ändå följa vägledningen? Han säger: ”Det som står i Ordspråksboken 3:5, 6 påminde mig om att lita på Jehova. Och resultatet har ju blivit fantastiskt. Vi bygger fler Rikets salar nu än någonsin tidigare, och vi har lärt oss att fördela resurserna så att det blir en utjämning.”</p><p><strong><sup>13</sup> <em>Var modig och gör Jehovas vilja.</em></strong> Gideon lydde Jehova trots att han var rädd och fick ett riskfyllt uppdrag. (Dom. 9:17) Jehova lovade Gideon att vara med honom, och Gideon litade på att Jehova skulle hjälpa honom när han skyddade hans folk. Äldstebröder som bor på ställen där vårt arbete är förbjudet efterliknar Gideon. De tar modigt ledningen på mötena och i tjänsten, trots att de riskerar att bli gripna, förhörda, arbetslösa eller utsatta för våld. Under den stora prövningen måste de äldste vara modiga och följa de anvisningar de får, även om det kan innebära risker. Det kan komma anvisningar om hur vi ska predika ett domsbudskap som liknas vid hagelstenar eller vad vi måste göra för att överleva angreppet från Gog i Magog. (Hes. 38:18; Upp. 16:21)</p>
</div>
</div>
</div>
</body>
</html>
