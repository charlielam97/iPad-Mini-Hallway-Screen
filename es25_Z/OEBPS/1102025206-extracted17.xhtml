<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: Juli</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025206-split17.xhtml#pcitationsource1">^ <span id="pcitation1"></span><strong>***w23 oktober s. 14-15 ”Han ska göra er starka”***</strong></a><br /><strong><sup>10</sup></strong> Jehova kan använda våra bröder och systrar för att ge oss styrka. De kan vara ”ett stort stöd” för oss när vi går igenom något jobbigt eller får en svår uppgift. (Kol. 4:10, 11) Vi behöver verkligen våra vänner i svåra tider. (Ords. 17:17) Då kan de hjälpa oss praktiskt, uppmuntra oss och peppa oss att fortsätta tjäna Jehova. Vi ska nu se hur Jesus mamma, Maria, fick styrka från andra.</p><p><strong><sup>11</sup></strong> Maria behövde styrka. Tänk hur överväldigad hon måste ha känt sig när ängeln Gabriel hade gett henne ett viktigt uppdrag. Hon var inte gift, och ändå skulle hon bli gravid. Hon hade aldrig haft egna barn förut, och nu skulle hon uppfostra den blivande Messias. Och hon hade aldrig haft sex med någon, så hur skulle hon förklara att hon var gravid för Josef, som hon var förlovad med? (Luk. 1:26–33)</p><p><strong><sup>12</sup></strong> Hur fick Maria styrkan hon behövde för att klara av den här ovanliga och svåra uppgiften? Hon tog hjälp av andra. Hon bad till exempel Gabriel om mer information. (Luk. 1:34) Och sedan reste hon hela vägen till sin släkting, Elisabet, som bodde i bergsbygden i Juda. Den resan hjälpte henne. Elisabet berömde Maria, och dessutom framförde hon en profetia om Marias ofödda barn. <strong>(Läs Lukas 1:39–45.)</strong> Maria konstaterade att Jehova hade ”gjort mäktiga gärningar med sin arm”. (Luk. 1:46–51) Han använde Gabriel och Elisabet för att styrka henne.</p>
</div>
</div>
</div>
</body>
</html>
