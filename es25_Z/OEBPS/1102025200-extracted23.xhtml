<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: Januari</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025200-split23.xhtml#pcitationsource1">^ <span id="pcitation1"></span><strong>***w24 mars s. 4-5 Är du redo att överlämna dig åt Jehova?***</strong></a><br /><strong><sup>6</sup></strong> Det viktigaste skälet till att du vill överlämna dig åt Jehova är att du älskar honom. Men det är inte bara en känsloupplevelse, utan det är en kärlek som bygger på ”ingående kunskap” och ”andlig insikt”, det vill säga det du har fått lära dig om Jehova och som har fått dig att älska honom. (Kol. 1:9, fotnot) När du har studerat Bibeln har du blivit övertygad om 1) att Jehova finns, 2) att Bibeln kommer från honom och 3) att han använder sin organisation för att utföra sin vilja.</p><p><strong><sup>7</sup></strong> De som överlämnar sig åt Jehova behöver känna till Bibelns grundläggande läror och leva efter Jehovas normer, och de gör sitt bästa för att berätta för andra om sin tro. (Matt. 28:19, 20) De har fått en stark kärlek till Jehova och vill bara tillbe honom. Stämmer det här in på dig? I så fall kommer du inte att överlämna dig och bli döpt bara för att din kursledare eller dina föräldrar ska bli glada eller för att du vill göra som dina vänner, utan för att du verkligen älskar Jehova.</p><p><strong><sup>8</sup></strong> När du tänker på allt som Jehova har gjort för dig kommer det att kännas helt självklart att du vill överlämna dig åt honom. <strong>(Läs Psalm 116:12–14.)</strong> I Bibeln står det att ”alla goda och fullkomliga gåvor” kommer från Jehova. (Jak. 1:17) Och den största av de gåvorna är att han har gett oss sin son som ett lösenoffer. Tänk hur stort det här är! Lösenoffret har gjort det möjligt för dig att få en nära relation till Jehova, och han har gett dig möjligheten att få leva för evigt. (1 Joh. 4:9, 10, 19) Det bästa sättet att visa hur tacksam du är för allt Jehova har gjort för dig är att överlämna dig åt honom. (5 Mos. 16:17; 2 Kor. 5:15) Du kan läsa mer om det här i lektion 46, under punkt 4, i boken <em>Ett hopp om en ljus framtid</em>, där det även finns en hänvisning till videon <em>Frambär gåvor till Gud</em>.</p>
</div>
</div>
</div>
</body>
</html>
