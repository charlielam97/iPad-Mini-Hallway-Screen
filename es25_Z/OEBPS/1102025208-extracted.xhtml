<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: September</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025208.xhtml#pcitationsource1">^ <span id="pcitation1"></span><strong>***w23 april s. 3-4 Vad kan vi lära oss av Jesus underverk?***</strong></a><br /><strong><sup>5</sup> <em>Jesus och Jehova älskar oss väldigt mycket.</em></strong> När Jesus var på jorden visade han hur mycket han älskar människor genom att använda sin kraft för att hjälpa dem som hade det svårt. Vid ett tillfälle var det två blinda män som ropade efter honom och bad om hjälp. <strong>(Läs Matteus 20:30–34.)</strong> Det står att Jesus ”fylldes av medkänsla” och att han sedan botade dem. Det grekiska ord som översatts med ”fylldes av medkänsla” handlar om en väldigt intensiv och stark känsla som känns djupt inne i kroppen. Jesus var medkännande därför att han älskade människor, och det fick honom också att ge mat åt dem som var hungriga och att bota en man med spetälska. (Matt. 15:32; Mark. 1:41) Medkänsla är också en viktig del av Jehovas personlighet. Så vi kan vara säkra på att både Jehova och Jesus älskar oss väldigt mycket och att det gör ont i dem när vi har det svårt. (Luk. 1:78; 1 Petr. 5:7) De måste verkligen längta efter att ta bort alla problem vi kämpar med.</p><p><strong><sup>6</sup> <em>Jehova har gett Jesus makt att lösa mänsklighetens alla problem.</em></strong> När Jesus gjorde underverk visade han att han kan lösa problem som vi aldrig kan lösa själva. Han kan till exempel ta bort grundorsaken till mänsklighetens alla problem: den synd vi har ärvt, som gör att vi blir sjuka och dör. (Matt. 9:1–6; Rom. 5:12, 18, 19) Hans underverk bevisar att han kan bota alla slags sjukdomar och till och med ge döda livet tillbaka. (Matt. 4:23; Joh. 11:43, 44) Han har också makt över vädret och kan befria människor från demoner. (Mark. 4:37–39; Luk. 8:2) Det är verkligen skönt att veta att Jehova har gett den här makten till Jesus.</p><p><strong><sup>7</sup> <em>Vi kan lita på löftena om Guds rike.</em></strong> Underverken Jesus gjorde visar vad han som kung i Guds rike kommer att göra över hela jorden. Tänk bara hur det kommer att vara då. Han kommer att ta bort alla hälsoproblem och sjukdomar som gör livet svårt. (Jes. 33:24; 35:5, 6; Upp. 21:3, 4) Alla kommer att ha tillräckligt med mat, och ingen kommer att drabbas av naturkatastrofer. (Jes. 25:6; Mark. 4:41) Vi kommer också att få uppleva något otroligt stort: att se dem vi älskar som finns ”i gravarna” få liv igen. (Joh. 5:28, 29) Vilket underverk längtar du mest efter att få vara med om i den nya världen?</p>
</div>
</div>
</div>
</body>
</html>
