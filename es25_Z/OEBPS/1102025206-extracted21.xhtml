<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: Juli</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025206-split21.xhtml#pcitationsource1">^ <span id="pcitation1"></span><strong>***w23 november s. 9-10 Vi fortsätter att älska varandra***</strong></a><br /><strong><sup>8</sup></strong> Vi kan visa att vi älskar våra bröder och systrar på många olika sätt. Här är några exempel: ”Tala sanning med varandra.” (Sak. 8:16) ”Håll fred med varandra.” (Mark. 9:50) ”Ta initiativet till att visa varandra ära.” (Rom. 12:10) ”Välkomna varandra.” (Rom. 15:7) ”Fortsätt ... att villigt förlåta varandra.” (Kol. 3:13) ”Fortsätt bära varandras bördor.” (Gal. 6:2) ”Fortsätt trösta varandra.” (1 Thess. 4:18) ”Fortsätt ... bygga upp varandra.” (1 Thess. 5:11) ”Be för varandra.” (Jak. 5:16)</p><p><strong><sup>9</sup></strong> I den förra paragrafen nämndes flera sätt att visa kärlek. Vi ska se närmare på ett av dem: ”Fortsätt trösta varandra.” Varför är det ett så viktigt sätt att visa kärlek? Det ord som Paulus använde här för ”trösta” betyder enligt ett bibliskt uppslagsverk ”stå bredvid en person för att uppmuntra honom när han genomgår en svår prövning”. Så när vi tröstar, stöttar och uppmuntrar våra bröder och systrar när de har det svårt, hjälper vi dem att hålla ut och fortsätta vara lojala mot Jehova. Varje gång vi finns där för våra vänner visar vi att vi älskar dem. (2 Kor. 7:6, 7, 13)</p><p><strong><sup>10</sup></strong> Det finns ett nära samband mellan att ha medkänsla och att trösta och uppmuntra andra. Vad är det för samband? Det är medkänsla som får oss att vilja trösta andra och göra det lättare för dem när de har det svårt. Så det börjar med att vi känner för andra, och sedan kommer det till uttryck när vi tröstar och uppmuntrar dem. Paulus kopplade ihop Jehovas medkänsla med att han ger tröst. Han beskriver Jehova som ”den innerliga barmhärtighetens Far och all trösts Gud”. (2 Kor. 1:3) Barmhärtighet och medkänsla ligger väldigt nära varandra. Det är precis som det står i studienoten till den versen. Där sägs det att ”Gud kallas den innerliga barmhärtighetens Far eftersom medkänsla har sitt ursprung hos honom”. Och den medkänslan får honom att trösta oss ”i alla våra prövningar”. (2 Kor. 1:4) Så när vi har det svårt tröstar Jehova oss och ger oss ny energi, precis som en klunk vatten från en fjällbäck kan göra att vi orkar vidare på en vandring. Men hur kan vi vara som Jehova och ha medkänsla och trösta andra? Ett sätt är att arbeta på egenskaper som gör att vi vill trösta och uppmuntra andra. Vilka egenskaper är det?</p>
</div>
</div>
</div>
</body>
</html>
