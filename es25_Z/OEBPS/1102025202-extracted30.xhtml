<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: Mars</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025202-split30.xhtml#pcitationsource1">^ <span id="pcitation1"></span><strong>***w23 maj s. 24-25 Håll kärlekens låga brinnande***</strong></a><br /><strong><sup>16</sup></strong> Abraham visade Sara respekt. Han vägde in hennes åsikter och känslor. Vid ett tillfälle var Sara riktigt upprörd över en viss situation, och hon vräkte till och med ur sig att det var Abrahams fel. Gav Abraham igen? Nej, för han visste att Sara brukade vara respektfull och samarbeta med honom. Abraham lyssnade på henne och försökte lösa situationen. (1 Mos. 16:5, 6) Vad kan vi lära oss av Abrahams exempel? Som gift broder kan du fatta beslut för din familj. (1 Kor. 11:3) Men det skulle vara kärleksfullt av dig att väga in din frus åsikter innan du beslutar någonting, särskilt om beslutet påverkar henne. (1 Kor. 13:4, 5) Ibland kanske din fru känner sig orolig eller upprörd och behöver prata av sig. Visar du att du respekterar hur hon känner det genom att verkligen lyssna? <strong>(Läs 1 Petrus 3:7.)</strong> Angela och Dmitrij har varit gifta i nästan 30 år. Hon berättar vad hennes man gör för att hon ska känna sig respekterad. ”Dmitrij lyssnar alltid på mig när jag är upprörd eller när jag bara behöver prata. Ibland kan känslorna dra i väg med mig, men han är alltid så tålmodig.”</p><p><strong><sup>17</sup></strong> Sara visade att hon respekterade Abraham genom att understödja hans beslut. (1 Mos. 12:5) Vid ett tillfälle bestämde Abraham att de skulle bjuda några oväntade gäster på mat. Han sa till Sara att hon skulle släppa det hon höll på med och börja baka enorma mängder bröd. (1 Mos. 18:6) Sara var samarbetsvillig och gjorde det på en gång. Om du är en gift syster kan du efterlikna henne genom att understödja din mans beslut. Då kommer du att stärka ditt äktenskap. <strong>(Läs 1 Petrus 3:5, 6.)</strong> Dmitrij, som nämndes i den förra paragrafen, berättar vad hans fru gör för att få honom att känna sig respekterad. Han säger: ”Jag uppskattar verkligen när Angela ställer sig bakom mina beslut, även om hon inte alltid håller med. Och om det visar sig att det inte var det bästa beslutet så är hon inte kritisk.” Det är lätt att älska någon som visar respekt!</p>
</div>
</div>
</div>
</body>
</html>
