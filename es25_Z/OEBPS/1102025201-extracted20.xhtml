<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: Februari</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025201-split20.xhtml#pcitationsource1">^ <span id="pcitation1"></span><strong>***w23 september s. 26-27 Vad kan vi lära oss av Petrus två brev?***</strong></a><br /><strong><sup>2</sup></strong> Petrus skrev sina brev i en tid när hans bröder och systrar fick ”lida ... på grund av olika prövningar”. (1 Petr. 1:6) Onda människor försökte smyga in falska läror och ett orent uppförande i församlingen. (2 Petr. 2:1, 2, 14) De kristna i Jerusalem skulle snart få uppleva ”slutet på allt”, och det kom när romarna gjorde slut på staden och hela den judiska världsordningen. (1 Petr. 4:7) Petrus brev hjälpte utan tvekan de kristna att hantera de prövningar de fick gå igenom och förberedde dem för det de hade framför sig.</p><p><strong><sup>3</sup></strong> Även om Petrus riktade sina brev till de kristna under det första århundradet, tog Jehova med dem i Bibeln så att vi kan ha nytta av dem i dag. (Rom. 15:4) Vi lever också i en värld där ett orent uppförande är väldigt vanligt. Och det kan göra det svårt för oss att vara lojala mot Jehova. Dessutom står vi inför någonting mycket större än slutet för den judiska världsordningen. Så vi får några viktiga påminnelser i Petrus brev. De kommer att hjälpa oss att fortsätta vänta på Jehovas dag, att inte vara rädda för vad andra tycker och tänker och att älska varandra innerligt. De här påminnelserna kan de äldste också ha nytta av när de hjälper bröderna och systrarna i församlingen att hålla sig andligt starka.</p><p><strong>FORTSÄTT VÄNTA</strong></p><p><strong><sup>4</sup></strong> Vi lever i ett samhälle där de flesta inte alls tror på det Bibeln säger om framtiden. Motståndare kanske hånar oss för att vi under många år har sagt att slutet ska komma. Och en del påstår att slutet <strong><em>aldrig</em></strong> kommer. <strong>(Läs 2 Petrus 3:3, 4.)</strong> Om vi får höra sådana kommentarer från någon i tjänsten, från någon på jobbet eller från någon i vår familj kan det påverka vår tro. Petrus förklarar vad som kan hjälpa oss.</p><p><strong><sup>5</sup></strong> En del kanske tycker att Jehova dröjer med att göra slut på den här onda världen. Det Petrus skrev kan hjälpa oss att få rätt perspektiv, för det påminner oss om att Jehovas sätt att se på tid skiljer sig väldigt mycket från hur vi människor ser på tid. <strong>(Läs 2 Petrus 3:8, 9.)</strong> För Jehova är tusen år som en dag. Han är tålmodig och vill inte att någon ska drabbas av förintelse. Men när hans dag kommer innebär det verkligen slutet för den här världen. Tänk vilken förmån vi har att få använda tiden som är kvar för att vittna för människor runt hela jorden.</p>
</div>
</div>
</div>
</body>
</html>
