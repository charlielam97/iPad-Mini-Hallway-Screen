<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: Augusti</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025207-split5.xhtml#pcitationsource1">^ <span id="pcitation1"></span><strong>***w23 maj s. 29-30 Du kan nå dina andliga mål***</strong></a><br /><strong><sup>11</sup> <em>Be om självkontroll.</em></strong> Det första man tänker på när man hör självkontroll är kanske att det hjälper oss att inte göra det som är fel. Men självkontroll hjälper oss också att göra det som är rätt, särskilt om det vi ska göra är svårt eller vi inte känner för det. Självbehärskning, eller självkontroll, är en del av andens frukt. Så be Jehova om helig ande. Då kommer du att kunna bli bättre på den här egenskapen. (Luk. 11:13; Gal. 5:22, 23) David, som nämndes tidigare, berättar att bönen hjälpte honom. Han ville få en bättre rutin för sitt personliga studium. Han säger: ”Jag bad Jehova om hjälp att kunna ha självkontroll. Det gjorde att jag kunde få i gång en bra studierutin som jag har hållit fast vid.”</p><p><strong><sup>12</sup> <em>Vänta inte på de perfekta omständigheterna.</em></strong> I den här världen kommer vi aldrig att ha det. Så om vi väntar på det perfekta läget kanske vi aldrig når vårt mål. <strong>(Läs Predikaren 11:4.)</strong> En broder som heter Dayniel säger: ”Det finns inga perfekta omständigheter, så det är ingen idé att vänta på dem. Det bästa är att bara sätta i gång.” En broder i Uganda som heter Paul lyfter fram en annan anledning till att inte skjuta upp saker: ”När vi sätter i gång trots att omständigheterna inte är perfekta så ger vi Jehova något att välsigna.” (Mal. 3:10)</p><p><strong><sup>13</sup> <em>Ta små steg i början.</em></strong> Ibland kanske vi inte känner oss motiverade för att vårt mål känns omöjligt att nå. Känner du det så? I så fall kanske du skulle kunna sätta upp delmål. Om du har som mål att bli bättre på en egenskap kanske du kan tänka på hur du kan visa den i små situationer i vardagen. Om du har som mål att läsa hela Bibeln kanske du kan börja med att läsa korta stunder. Tomáš, som nämndes tidigare, ville läsa Bibeln på ett år men hade svårt att nå det målet. Han säger: ”Jag insåg att det var ett för högt tempo för mig. Så jag bestämde mig för att testa igen, men den här gången hade jag som mål att bara läsa några stycken varje dag och tänka på det jag läste. Det här gjorde att jag började njuta av min bibelläsning.” När Tomáš började tycka om att läsa Bibeln kunde han börja läsa längre stunder. Och till slut hade han läst igenom hela Bibeln.</p>
</div>
</div>
</div>
</body>
</html>
