<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: Juli</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025206-split10.xhtml#pcitationsource1">^ <span id="pcitation1"></span><strong>***w23 juli s. 3-4 Är du redo för den stora prövningen?***</strong></a><br /><strong><sup>7</sup></strong> Något som också kan stärka vår uthållighet är att vi ofta berättar för Jehova om det som bekymrar oss. (Fil. 4:6; 1 Thess. 5:17) Du kanske inte går igenom någon svår prövning just nu. Men brukar du vända dig till Jehova varje gång du känner dig upprörd, orolig eller inte vet hur du ska hantera en situation? Om du gör det i din vardag så kommer det att kännas helt naturligt att göra det även när du drabbas av större problem i framtiden. Och då kommer du att känna dig helt trygg med att han vet precis när och hur han ska hjälpa dig. (Ps. 27:1, 3)</p><p><strong><sup>8</sup></strong> Om vi ska kunna vara uthålliga under den stora prövningen behöver vi lära oss att hantera problem med Jehovas hjälp redan nu. (Rom. 5:3) Varför kan vi säga så? Många av våra vänner har märkt att varje prövning som de har klarat av har hjälpt dem att hantera nästa. De har upplevt att Jehova fanns där för dem och ville hjälpa dem, och det stärkte deras tro. Och den tron i sin tur hjälpte dem att hålla ut under nästa prövning. <strong>(Läs Jakob 1:2–4.)</strong> Mira, en pionjärsyster i Albanien, har märkt att uthållighet fungerar på det sättet. Ibland känner hon att hon är den enda i hela världen som har så många problem. Men då brukar hon tänka på hur mycket Jehova har gjort för henne de senaste 20 åren, och hon säger till sig själv: ”Ge inte upp. Tänk på allt som du har klarat av med Jehovas hjälp. Låt inte alla de åren vara bortkastade.” Du kan också tänka tillbaka på hur Jehova har hjälpt dig att vara uthållig. Och du kan vara helt säker på att han lägger märke till varje gång du uthärdar en prövning och att han kommer att belöna dig för det. (Matt. 5:10–12) När den stora prövningen börjar kommer du att ha lärt dig att vara uthållig, och du kommer att vara besluten att fortsätta med det.</p>
</div>
</div>
</div>
</body>
</html>
