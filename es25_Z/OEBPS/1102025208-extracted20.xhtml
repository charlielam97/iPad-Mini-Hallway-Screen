<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: September</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025208-split20.xhtml#pcitationsource1">^ <span id="pcitation1"></span><strong>***w23 september s. 29 Vad kan vi lära oss av Petrus två brev?***</strong></a><br /><strong><sup>9</sup></strong> Petrus lärde sig hur han skulle kunna visa kärlek. Han var med när Jesus sa: ”Jag ger er nu ett nytt bud, att ni ska älska varandra. Ni ska älska varandra på samma sätt som jag har älskat er.” (Joh. 13:34) Men trots det gav Petrus längre fram efter för grupptryck och vägrade äta med sina bröder och systrar med icke-judisk bakgrund. Han var inte helt uppriktig i sin kärlek, och aposteln Paulus kallade det han gjorde för ”hyckleri”. (Gal. 2:11–14) Petrus tog emot Paulus tillrättavisning och lärde sig av den. I båda sina brev skriver han att vi inte bara ska <strong><em>älska</em></strong> våra bröder och systrar, utan också <strong><em>visa</em></strong> att vi gör det.</p><p><strong><sup>10</sup></strong> Petrus säger att vi ska visa ”uppriktig broderskärlek” mot våra bröder och systrar i församlingen. <strong>(Läs 1 Petrus 1:22.)</strong> Den kärleken är ett resultat av att vi är ”lydiga mot sanningen”. Och i den sanningen ingår det Bibeln säger om att ”Gud inte är partisk”. (Apg. 10:34, 35) Vi kan inte säga att vi följer Jesus bud om att visa kärlek om vi bara älskar några i församlingen men inte andra. Sedan kan vi såklart känna oss närmare vissa vänner, precis som Jesus gjorde. (Joh. 13:23; 20:2) Men Petrus påminner oss om att vi ska försöka älska alla våra bröder och systrar för att de ingår i vår andliga familj. (1 Petr. 2:17)</p><p><strong><sup>11</sup></strong> Petrus uppmanade oss att ”älska varandra intensivt” av hela vårt hjärta. Att älska någon ”intensivt” betyder i det här sammanhanget att älska någon även om det känns svårt att göra det. Tänk till exempel att någon i församlingen sårar dig på ett eller annat sätt. Första tanken kanske är att ge igen i stället för att visa kärlek. Men Petrus hade lärt sig av Jesus att det är en reaktion som Jehova inte tycker om. (Joh. 18:10, 11) Petrus skrev: ”Löna inte ont med ont eller förolämpning med förolämpning. Nej, ni ska välsigna.” (1 Petr. 3:9) Om vi älskar varandra intensivt kommer vi att vara vänliga och omtänksamma även mot dem som kan ha sårat oss.</p>
</div>
</div>
</div>
</body>
</html>
