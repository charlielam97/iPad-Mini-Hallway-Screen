<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: Maj</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025204-split29.xhtml#pcitationsource1">^ <span id="pcitation1"></span><strong>***w24 januari s. 2-3 Förlita dig på Jehova så du kan känna dig lugn och trygg***</strong></a><br />ALLA kan känna sig rädda ibland. Vi som vet vad Bibeln säger behöver inte känna som många i världen gör, som är rädda för dem som har dött, för onda andar och för vad som ska hända i framtiden. Samtidigt lever vi i en tidsperiod med skrämmande händelser, som krig, brottslighet och sjukdomar. (Luk. 21:11) Vi kan också vara rädda för vad andra tycker och tänker och för hur myndigheter eller till och med vår egen familj kan behandla oss. Och en del av oss är oroliga för om vi ska kunna klara av jobbiga saker som vi får gå igenom nu eller som kan inträffa i framtiden.</p><p><strong><sup>2</sup></strong> David kände sig rädd ibland. Tänk till exempel när kung Saul ville döda David och han flydde till den filisteiska staden Gat. Akis, kungen i Gat, fick reda på att David var den mäktige krigare som man sjöng om och hyllade för att ha besegrat tio tusen filistéer. Det gjorde att David ”blev mycket rädd”. (1 Sam. 21:10–12) Han var orolig för vad Akis skulle göra med honom. Hur hanterade David sin rädsla?</p><p><strong><sup>3</sup></strong> I Psalm 56 berättade David öppet hur han kände det när han var i Gat. Men han berättade också vad som hjälpte honom att känna sig lugn. När han var rädd litade han helt på Jehova, och det gjorde han rätt i. <strong>(Läs Psalm 56:1–3, 11.)</strong> Med Jehovas hjälp kom han på en ovanlig men effektiv strategi: Han låtsades vara galen. Det gjorde att Akis inte längre såg honom som ett hot, utan bara ville bli av med honom. Och då kunde David fly. (1 Sam. 21:13–22:1)</p>
</div>
</div>
</div>
</body>
</html>
