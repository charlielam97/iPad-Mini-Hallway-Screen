<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: Juli</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025206-split30.xhtml#pcitationsource1">^ <span id="pcitation1"></span><strong>***w23 maj s. 5-6 Hur kan jag förbättra mina böner?***</strong></a><br /><strong><sup>12</sup></strong> Petrus och Johannes sa så här till de judiska religiösa ledarna: ”Ni får själva avgöra om det är rätt i Guds ögon att lyssna till er mer än till Gud. Men vi för vår del kan inte sluta berätta om det vi har sett och hört.” (Apg. 4:19, 20) När de hade frigetts gick de till de andra lärjungarna, och tillsammans bad de om att kunna fortsätta göra Jehovas vilja. De sa: ”Hjälp dina tjänare att fortsätta förkunna ditt ord med frimodighet.” Och Jehova besvarade verkligen den här bönen. <strong>(Läs Apostlagärningarna 4:29, 31.)</strong></p><p><strong><sup>13</sup></strong> Vi kan efterlikna lärjungarna och fortsätta predika även om myndigheterna kräver att vi ska sluta. Tänk till exempel på Jin-Hyuk. Han sattes i fängelse för att han ville vara neutral. Där fick han i uppgift att ta hand om en del fångar som satt i isoleringscell, och han blev tillsagd att inte prata med dem om annat än sådant som hade med arbetsuppgiften att göra. Han fick alltså inte prata om Bibeln. Han bad ändå om att kunna vara modig och smidig och få möjlighet att vittna. (Apg. 5:29) Han säger: ”Jehova besvarade verkligen mina böner och gav mig mod, och med hans hjälp kunde jag starta många femminutersbibelstudier vid celldörrarna. På kvällarna skrev jag brev som jag kunde ge till fångarna nästa dag.” Vi kan också vara säkra på att Jehova kommer att hjälpa oss i tjänsten. Precis som Jin-Hyuk kan vi be honom ge oss mod och vishet.</p><p><strong><sup>14</sup> <em>Be om hjälp att kunna hantera problem.</em></strong> Många av oss har problem att kämpa med. Vi kanske har fysiska eller psykiska hälsoproblem, har förlorat någon vi älskar, har en svår familjesituation eller möter motstånd. Och sådana saker som pandemier och krig kanske har gjort situationen ännu värre. Berätta för Jehova precis hur du känner det. Prata med honom precis som du skulle göra med en nära vän. Du kan vara säker på att Jehova kommer att ”hjälpa dig”. <strong>(Läs Psalm 37:3, 5.)</strong></p><p><strong><sup>15</sup></strong> Bönen kommer att hjälpa oss att hålla ut under prövningar. (Rom. 12:12) Jehova vet vad vi går igenom, och han hör våra ”rop om hjälp”. (Ps. 145:18, 19). En 29-årig pionjärsyster som heter Kristie fick själv uppleva det. Hon blev plötsligt allvarligt sjuk, och det gjorde att hon hamnade i en djup depression. Sedan fick hon också reda på att hennes mamma hade fått en livshotande sjukdom. Kristie säger: ”Jag bad intensivt till Jehova om att jag skulle få kraft att kunna ta mig igenom varje dag. Jag försökte ha bra andliga rutiner och fortsatte att gå på mötena och studera.” Sedan säger hon: ”Bönen hjälpte mig igenom de mörka stunderna. Jag visste att Jehova alltid fanns där för mig, och den tanken hjälpte mig oerhört mycket. Mina hälsoproblem löste sig inte på en gång. Men Jehova svarade på mina böner och gav mig ett inre lugn.” Vi vill aldrig glömma att Jehova vet ”hur han ska rädda gudhängivna människor ur prövningar”. (2 Petr. 2:9)</p>
</div>
</div>
</div>
</body>
</html>
