<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: Januari</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025200-split27.xhtml#pcitationsource1">^ <span id="pcitation1"></span><strong>***w24 januari s. 23-24 Jehova finns alltid där för dig***</strong></a><br /><strong><sup>10</sup> <em>Problemet:</em></strong> Efter en traumatisk händelse kan det komma dagar då vi känner oss helt slut, både fysiskt och känslomässigt. Vi kanske känner oss som en löpare som brukade vara väldigt snabb men som nu är skadad och bara haltar fram. Vi kanske har svårt att göra saker som förut kändes jättelätta, eller så kanske vi inte ens har någon lust att göra sådant som förut kändes roligt. Precis som Elia kanske vi har svårt att ta oss upp på morgonen. Vi kanske bara vill sova. (1 Kung. 19:5–7) Vad lovar Jehova att göra när vi känner så här?</p><p><strong><sup>11</sup> <em>Hur Jehova hjälper oss:</em></strong> Han lovar att ge oss stöd. <strong>(Läs Psalm 94:18.)</strong> Precis som en skadad löpare behöver stöd, kanske vi behöver hjälp för att hålla i gång i tjänsten för Jehova. I de situationerna lovar Jehova oss: ”Jag, Jehova, din Gud, griper tag i din högra hand, jag säger till dig: ’Var inte rädd. Jag ska hjälpa dig.’” (Jes. 41:13) Kung David fick vara med om det här. När han möttes av prövningar och fiender sa han: ”Med din högra hand stöder du mig.” (Ps. 18:35) Men hur ger Jehova oss stöd?</p><p><strong><sup>12</sup></strong> Jehova kan ofta få andra att ge oss den hjälp vi behöver. När David vid ett tillfälle kände sig låg, kom hans vän Jonatan dit och uppmuntrade honom och gav honom känslomässigt stöd. (1 Sam. 23:16, 17) Och när Elia behövde hjälp, såg Jehova till att Elisa fanns där för honom. (1 Kung. 19:16, 21; 2 Kung. 2:2) I vår tid kan Jehova använda vår familj och våra vänner eller de äldste för att ge oss stöd. Men när vi mår dåligt så kan det kännas som att vi vill dra oss undan och bara vara i fred. Det är normalt att känna så. Så vad behöver vi göra för att få Jehovas stöd?</p>
</div>
</div>
</div>
</body>
</html>
