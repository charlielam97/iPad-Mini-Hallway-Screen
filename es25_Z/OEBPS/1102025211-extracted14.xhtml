<?xml version="1.0" encoding="utf-8" ?>
<html dir="ltr" class="dir-ltr ml-Z ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="sv">
<head>
<meta charset="utf-8" />
<title>Resultat av hämtning: December</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="sv" class="jwac dir-ltr ml-Z ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025211-split14.xhtml#pcitationsource1">^ <span id="pcitation1"></span><strong>***w23 september s. 24-25 Efterlikna Petrus och ge inte upp!***</strong></a><br /><strong><sup>14</sup></strong> Jehova och Jesus kommer inte att ge upp hoppet om oss. När Petrus hade förnekat Jesus befann han sig i ett vägskäl i livet. Skulle han ge upp eller skulle han fortsätta vara en lärjunge till Jesus? Jesus hade bett till Jehova om att Petrus tro inte skulle svikta. Och han berättade för Petrus om det och sa något som visade att han litade på att Petrus längre fram skulle kunna styrka sina bröder. (Luk. 22:31, 32) Tänk vad Petrus måste ha känt sig lugn när han tänkte tillbaka på de här orden. När vi hamnar i ett vägskäl i livet kanske Jehova använder omtänksamma äldstebröder för att ge oss den styrka vi behöver för att fortsätta vara lojala. (Ef. 4:8, 11) Paul, som har varit äldste länge, försöker finnas där i sådana situationer. När han pratar med bröder och systrar som är på väg att ge upp, brukar han be dem tänka på hur Jehova drog dem till sanningen från första början. Han påminner dem om att Jehova älskar dem så mycket att han aldrig kommer att släppa taget om dem. Han säger: ”Jag har sett att många som varit på väg att ge upp har kunnat ta nya tag med Jehovas hjälp.”</p><p><strong><sup>15</sup></strong> Jehova såg till att Petrus och de andra apostlarna fick det de behövde materiellt sett. Han kommer att göra samma sak för oss när vi sätter tjänsten främst i vårt liv. (Matt. 6:33) Efter andra världskriget funderade Horst, som nämndes tidigare, på att börja som pionjär. Men han var väldigt fattig och tvivlade på att han skulle kunna försörja sig själv och samtidigt vara pionjär. Vad skulle han göra? Han bestämde sig för att pröva Jehova. Församlingen hade kretsbesök, och han lade all sin tid i tjänsten under hela veckan. I slutet av veckan blev han chockad när kretstillsyningsmannen gav honom ett kuvert från någon som ville vara anonym. Det innehöll tillräckligt med pengar för att han skulle kunna klara sig flera månader. Horst såg det här bidraget som en försäkran om att Jehova skulle fortsätta ta hand om honom, och han satte Guds rikes intressen främst resten av sitt liv. (Mal. 3:10)</p>
</div>
</div>
</div>
</body>
</html>
